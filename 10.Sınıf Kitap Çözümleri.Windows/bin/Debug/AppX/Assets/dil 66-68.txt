8. Anlatım Türlerinin Sınıflandırılması

Hazırlık
“Her amaca giden ayrı bir araç vardır.” sözü ışığında aşağıdaki du­rumlar için düşündüklerinizi sınıfla paylaşınız.
İstekler çok çeşitli olduğu gibi o istekleri gerçekleştirmek için yapılması gerekenler de birbirinden farklıdır. Farklı farklı isteklerimizi tek bir yoldan değil, yüzlerce yol içerisinden ona uygun olanı seçmeliyiz.
Taksi, tren, uçak ve gemi gibi araçlar -mesafeler göz önüne alındığın­da- gidilecek yerin uzaklığına göre tercih edilmektedir. Bu durumdan hangi prensibi çıkarabiliriz?
Uzaklık – fayda – çaba ilişkisi olarak değerlendirebiliriz. Daha uzak mesafeleri kısaltmak ve yorulmamak için tercih yapmak durumundayız.
Yazın pardösü, kışın tişört giyen insan duruma göre davranmış olur mu? Niçin?
Olmaz.
Yandaki resimde anlatılanları araç-amaç ilişkisi açısından yorumlayınız.
Amacınıza uygun araçları seçmediğiniz müddetçe her zaman amacınızdan uzak kalırsınız. Amacınızı çok iyi değerlendirip ona uygun araçlar bulmalıyız.
İnsanlar birikimlerini niçin farklı türlerle anlatıyorlar?
İnsanlar yıllar süren birikimlerini okuyucu ile paylaşmak isterler. Fakat bu paylaşım her yazar için farklı olabilir. Kimi öğretici bir şekilde verir, kimisi sanatsal yollardan verir, kimisi de başka şekilde okuyucuya aktarır. Burda önemli olan yazar kendi duygu ve düşüncelerine en uygun aracı seçip ona göre anlatım türünü seçmesi gerekir. Mesela kural ve kanunlar emir kipleriyle kullanırken hiçbir zaman öğretici metin kullanılmaz. Çünkü amacımıza hizmet etmez.
 
İnceleme
Karanfiller ve Domates Suyu

Metin İnceleme
1. Her anlatım; gerçekleştiği bağlam içinde ayrı bir bütündür. Anlatım, dil bilgisi kuralları ve an­lam ilişkisi ile birbirine bağlanan cümle ve paragraf adlı birimlerden oluşur. Buna göre okudu­ğunuz metnin kendi içinde bir bütünlük ve birim değeri taşıyıp taşımadığını belirtiniz.
1. Bir bütünlük taşımaktadır. Anlatılan mesajı net bir şekilde anlamaktayız. Mesajın anlaşılması bu bütünlük sayesinde oluşmuştur.
2. Edebî türler veya metin türlerinde farklı anlatım birlikleri bir araya gelir. Bir hikâyede betim­leme, açıklama, tanıtma amacıyla yazılmış parçalar öyküleme (hikâye etme) çevresinde bir­leşir. Makalede; açıklama, tanımlama, tartışma, öğretme, anlatım biçimleri birlikte kullanıla­bilir. Buna göre okuduğunuz metinde hangi anlatım türleri kullanılmıştır? Örneklerle açıklayınız.
2. Betimleyici ve öyküleyici anlatım türleri kullanılmıştır.
Öyküleyici Anlatım: “Bir sabah her zamanki çamın altına vardım ki bir köylü kadın, üç yarı çıplak çocuk garip birtakım taşlar, tahtalar, saçlarla bir şeyler yaparlar. Bu, her tarafından poyraz, lodos, gün doğusu, keşişleme, yıl­dız, karayel rüzgârı giren bir evdi. Mustafa arkasına yeşiller giymiş güçlü kuvvetli bir kadın takmış, üç ev­leğine çizgiler, ocaklar açıyordu.”
Betimleyici: “…… ki küçük çam ağaçları filizi, körpe diken yapraklarıyla, üç beş kocayemiş çıngıl çıngıl yemişleriyle yer yer esmer pembe, kül rengi toprağa saye salar. “
3. Anlatımın gerçekleşmesinde iletişime katılan ögeler, anlatımın amacı, alıcıda uyandırılmak istenilen etki ve anlatıcının anlatılan husus veya obje karşısındaki tavrı anlatım türünü belir­ler. Buna göre okuduğunuz metinde anlatım türünün belirlenmesinde hangi unsurların etkili ol­duğunu tartışarak açıklayınız.
3. Anlatımın gerçekleşmesinde iletişime katılan öğeler, anlatımın amacı, alıcıda uyandırılmak istenilen etki ve anlatıcının anlatılan husus veya obje karşısındaki tavrı anlatım türünü belirler. Buna göre bu metinde anlatımın belirlenmesinde bir hikayelendirme ve olaya dayandırma isteği etkili olmuştur.
4. Sizce bu metinde yazarın amacı nedir?
4. Bir olay anlatarak hikayelendirerek olay ve durumlar karşısında his uyandırmak amacıyla yazılmıştır.
5. Yazar, görmediğimiz şeyleri zihnimizde canlandırıyor mu? Bunun için nelere başvuruyor? Sözlü olarak ifade ediniz.
5. Canlandırıyor. Bunun için de betimleme yapıyor. Anlattığı varlıkları öne çıkan özellikleri kendi gözlemleriyle vurgulayarak beş duyu organına hitap ederek bizim zihnimizde bir suret bir şekil oluşturmaya çalışıyor.

Anlama ve Yorumlama
1. ETKİNLİK
Aşağıdaki cümlelerden anlamlı bir paragraf oluşturunuz.
Her anlatımın kendi içinde bir birim değeri taşıdığını düşünüyor musunuz? Niçin?
Vatanıma yararlı ama insanlığa zararlı bir şey bilseydim bir cinayet gözüyle bakardım ona, diyor Montesquieu (Montesku).
Bana yararlı ama aileme zararlı bir şey bilseydim unutmaya çalışırdım onu.
Ünlü yazarın bu sözünü duyunca kendimi hep bu açıdan kontrol ederim.
Aileme yararlı ama vatanıma zararlı bir şey bilseydim aklımdan atardım onu.
Ne var ki her zaman bu söze uygun davranmadığımı görüyorum.
“Vatanıma yararlı ama insanlığa zararlı bir şey bilseydim bir cinayet gözüyle bakardım ona, diyor Montesquieu (Montesku). Ünlü yazarın bu sözünü duyunca kendimi hep bu açıdan kontrol ederim. Ne var ki her zaman bu söze uygun davranmadığımı görüyorum. Bana yararlı ama aileme zararlı bir şey bilseydim unutmaya çalışırdım onu. Aileme yararlı ama vatanıma zararlı bir şey bilseydim aklımdan atardım onu.”

2. ETKİNLİK
Aşağıda yazma amaçlarıyla anlatım türleri verilmiştir. Yazarın amacına uygun anlatım tür­lerini boş bırakılan yerlere yazınız.
tartışma	betimleme	açıklama	öyküleme
Bu tekniği kullanan yazarın amacı okuyucuya bilgi vermektir. Genelde öğretici/didaktik metinler­de kullanılır. Onun için makale, eleştiri gibi yazılarda, tarih, coğrafya gibi ders kitaplarında kulla­nılır. Yazar, okuyucunun bilmediğini düşündüğü bilgileri aktarır. Bu tekniğe AÇIKLAMA de­nir.
Bu tekniği uygulayan yazarın amacı, okuyucunun görmediği bir görüntüyü, olayı, yeri okuyucu­nun kafasında canlandırmaktır. Yazar özellikle görme duyusundan yararlanarak okuyucunun ha­yalinde  sanki  sözcüklerle  resim yapar.   Okuyucuya  böylece  izlenim  kazandırır.   Bu tekniğe BETİMLEME de­nir.
Bu teknikte yazarın amacı, okuyucuyu bir olay içinde yaşatmaktır. Olay akışı vardır. Olaylar birbi­ri üzerine gelişir ve zaman durmadan geçer. Genellikle haber kipleriyle çekimlenmiş fiiller kullanılır. Bu tekniğin en önemli iki özelliği; zaman akışı ve bir romandan alınmış izlenimi vermesidir. Bu tekniğe ÖYKÜLEME  denir.
Bu tekniği kullanan yazarın amacı, okuyucunun herhangi bir konudaki fikrini değiştirmektir. Bu teknikle yazılmış metinlerde iki görüş vardır. Bunlardan biri yazarın görüşü diğeri de başkalarının görüşüdür. Yazar değişik yöntemler kullanır, deliller getirir, ispatlar yapar, metnin sonunda kendi görüşünü  haklı   çıkarır.   Metinde  genellikle  karşılıklı  konuşma  havası  vardır.   Bu  tekniğe TARTIŞMA  de­nir.
 
3. ETKİNLİK
Öyküleyici anlatım, betimleyici anlatım, göstermeye bağlı anlatım, öğretici anlatım, açıklayıcı anlatım, kanıtlayıcı anlatım, tartışmacı anlatım, coşku ve heyecana bağlı anlatım, destansı anlatım, acı ve hüzün verici anlatım, düşsel anlatım, mizahi anlatım, emredici anlatım, söyleşmeye bağlı anlatım, gelecekten söz eden anlatım vb. anlatım türleri vardır.
Aşağıdaki metinlerde yazarların hangi anlatım türlerini kullandığını söyleyiniz.
Yahya Kemal tıpkı son zamanlardaki resimlerde göründüğü gibi: orta boylu, şişman, çok şişman, göğsüne kadar çıkan yarım küre şekline bir göbek… Bu muazzam gövdeyi başa bağlayan kalın ve kısa bir boyun, yuvarlak, buğday renginde kansız bir yüz… Ama cildi yaşına göre taze ve pürüzsüz. Kapıdan girince hemen solda banyo ve tuvalet… Onun her tarafı gömme gardırop… Gardıropun yanında üst üste konmuş bavullar. En üsttekinin üzerinde kitaplar, gazeteler, pasta kutuları… Orta yerde, baş tarafı duvar kenarında olan ve üzerinde, içeri girdiğinde Yahya Kemal’in oturduğu karyola…
BETİMLEYİCİ ANLATIM KULLANILMIŞTIR
İşçi arıların vücutları, hayatları boyunca bazı değişikliğe uğrar ve bu değişikliklere göre kalanı içerisinde görev alır. Işçi arıların ilk üç günü kovanları temizleme ile geçer. Sonraki bir hafta boyunca genç kovanlar için gerekli besini salgılamaya başlarlar. Artık temizlikten larva bakıcılığına geçmiştirler. Onuncu günden itibaren ise karın bölgelerinde mum üreten bezler gelişir. Bu bezler petek yapımı ve onarımında kullanılacaktır. Artık arılarımız birer kovan işçisidir. Yirminci günlerinde ise mum bezleri işlevini yitirir ve artık iğne bezleri gelişir; zehir üretmeye başlarlar. Işçilikten askerliğe terfi etmişlerdir. Askerlik sonrasında ise hayatlarının geri kalanına çiçek özü toplayıcısı olarak devam ederler.
ÖĞRETİCİ ANLATIM KULLANILMIŞTIR
Yeşil pencerenden bir gül at bana,
Işıklarla dolsun kalbimin içi
Geldim işte mevsim gibi kapına
Gözlerimde bulut saçlarımda çiğ
Ahmet Muhip DIRANAS
ÇOŞKU VE HEYECANA BAĞLI ANLATIM KULLANILMIŞTIR.

Ölçme ve Değerlendirme
A.  Aşağıda boş bırakılan yerleri uygun sözcüklerle doldurunuz.
Yazarın amacının okuyucuyu bilgilendirmek olduğu anlatım türüne öğretici ya da açıklayıcı anlatım denir.
Yazarın amacının okuyucunun herhangi bir konuda fikrini değiştirmek olduğu anlatım türüne tartışmacı anlatım denir.
Sözcüklerin yeni bir anlam ifade etmek için bir araya gelerek oluşturduğu söz gruplarına bağdaştırma denir. Alışılmış ve alışılmamış olarak iki çeşidi vardır.
Bir metni oluşturan söz ve söz öbekleri arasındaki anlam ve mantık bağıntısına bağdaşıklık adı verilir.
Metni oluşturan söz öbekleri arasındaki dil bilgisiyle ilgili unsurlar göze ve kulağa seslenir. Buna göre; adıllar, belirteçler, ön adlar, bağlaçlar, durum ekleri, fiil çatısı, cümle ögeleri ve vurgusu vb. bağlaşıklık unsurlarıdır.
B.  Aşağıdaki anlatıma hazırlıkla ilgili yargıları doğru-yanlış (D/Y) olarak değerlendiriniz.
( Y ) Öyküleyici, betimleyici, göstermeye bağlı anlatım, anlatım türlerinden bazılarıdır.
( D ) Makalelerde açıklama, tanımlama, tartışma, öğretme anlatım biçimleri kullanılır.
( D ) Açıklayıcı anlatımlarda genellikle haber kipleriyle çekimlenmiş fiiller kullanılır.
C. Aşağıdaki çoktan seçmeli soruları cevaplayınız.
1. Aşağıdakilerden hangisi bir anlatım türüdür?
A) Nesnellik
B) İlişki kurma
C) Benzetme
D) Tartışma
E) Öğretme
CEVAP:D
2. Aşağıdakilerden hangisi metni oluşturan birimlerden değildir?
A) Ses
B) Kelime
C) Cümle
D) Paragraf
E) Anlam
CEVAP:E