3. Panel

Hazırlık
“Paylaşmak, mutluluğun bereketidir.”              
İlhan SELÇUK
Paylaşılmayan bilginin yok olup gideceğine katılıyor musunuz? Belirtiniz.
Kesinlikle paylaşılmayan bilgi yok olur. Kişiyle birlikte gider. Paylaşıldığı zaman bir başkası da o bilgiyi geliştirip değiştireceği için kültüre ve medeniyete katkısı olur.
Konunun başındaki sözle hikâye arasında nasıl bir bağlantı kurduğunuzu belirtiniz.
Mutluluk ancak paylaşmakla olur. İnsan paylaştığında bir sonraki kuşağı bir şeyler bırakmış olur. Paylaşamayan insan mutlu insan değildir.
Bilgi sahipleri, bilgiyi topluma hangi yollarla iletilebilir? Açıklayınız.
Kitle iletişim araçlarından  olan posta, telgraf, telefon, faks, gazete,  radyo, televizyon,  uydular, bilgisayarlar (İnternet ve e-posta) gibi yollarla bilgili insanlara aktarırlar.
Aşağıdaki resim size neler düşündürüyor? Anlatınız.
….
Panel hakkında araştırma yapınız ve panel örnekleri okuyunuz.
Toplumsal bir konunun bir karara varılmaktan çok çeşitli yönlerden aydınlatılması için dinleyiciler önünde uzmanlar tarafından bir sohbet havası içinde tartışılma­sıdır. Bir konunun dinleyiciler önünde sohbet havası içinde birkaç kişi tarafından tartışıldığı konuşmalara panel denir.
Bir başkan ve konuşmacılardan oluşan panelde başkan ve konuşmacılar bir masa etrafında toplanır. Başkan, konuşmacıların hangi sırayla ne kadar süre konuşacağını belirler. Panelde amaç; sonuca varmak değil, konuyla ilgili farklı düşünceleri ve eğilimleri ortaya çıkarmaktır. Bunun için konuşmacılar, konunun farklı yönlerini, değişik boyutlarını ortaya koyar. Panel sonunda başkan, konuşmaları kendi düşüncelerini de katarak özetler.
Panelde açık oturumda olduğu gibi, konu bir sonuca bağlanmaz. Konunun kanıtlanma amacı güdülmez. Açık oturumdan farklı olarak konuşmaların bitiminde konuşmacılar birbirine soru sorabilecekleri gibi, dinleyiciler de konuşmacılara soru sorabilir.

İnceleme
Panel Örneği Konusu: Çağdaş Dünya ve Türk Şiiri

Metin İnceleme
1. Araştırdığınız ve okuduğunuz panel metinlerinin ortak özelliklerini belirtiniz.
1. Panelin özellikleri şunlardır:
Bir başkan gözetiminde yapılır.
Konuşmacı sayısı üç ile altı arasında değişebilir.
Panelin sonunda dinleyiciler konuşmacılara soru sorabilir.
Tartışmaya dinleyiciler de katılırsa “panel”, “forum”a dönüşür.
2.  Metinden panelle ilgili hangi özellikleri çıkartabilirsiniz?
2.
Panelin bir yöneticisinin bulunması ve sorularıyla konuşmacıları yönlendirmesi
Konuşmacıların alanlarında ve tartışılan konuda uzman olmaları
Konuşmacıların tartışılan konunun ayrı birer yönünü ele almaları
Konuşmacıların tartışılan konuda karara varmaya değil, o konuda sadece farklı anlayışları dile getirmeye çalışmaları
3. Panelde hangi konuların ele alınabileceğini belirtiniz.
3. Toplumu ilgilendiren her konuda, sosyal, siyasi, eğitim ve ekonomi konularında olabilir.
4. Panel yöneticisinin konuşmacıları yönetmek, konuyu ortaya koymak, dinleyicilerin görüş belirt­melerine izin vermek ve söylenenlere kendi düşüncelerini de ilave ederek toplantıyı sonuçlandırmak gi­bi görevleri vardır. Okuduğunuz metinde yönetici bu görevleri yerine getiriyor mu? Nasıl? Belirtiniz.
4. Panel başkanı bir başkanı ne yapması gerekiyorsa hepsini yapıyor. Görevlerini yerine getiriyor.
5. Metinde yeteri kadar açıklık, akıcılık, duruluk ve yalınlık var mıdır? Örnekleriyle açıklayınız.
5. Bu özellikleri taşımaktadır. Buna göre
Açıklık: Bir konunun herkesin anlayabileceği, aynı anlamı çıkarabileceği biçimde aktarılmasıdır. Farklı yorumlara açık değildir. Bu metin biz de ikinci, üçüncü … bir ifade çağrıştırmıyor ve tek yorumu vardır.
Akıcılık (Pürüzsüzlük): Söyleyişin pürüzsüz olması, bir yazının kolayca ve zevkle okunmasıdır. Uzun cümlelerde aynı hece ve eklerin tekrar edilmesi akıcılığı bozar. Dili zorlayan bir iki kelime olsa onlar da alıntı olduğu için akıcı bir dil var. Tekrarlara yer verilmemiştir.
Duruluk (yalınlık): Parçada veya cümlede gereksiz sözcük kullanılmamasıdır. Gereksiz söz tekrarları yok, duruluk ilkesine uyulmuştur.
6.  Dilin “göndergesel işlevi”, “heyecana bağlı işlevi”, “alıcıyı harekete geçirme işlevi”, “şiirsel işlevi” gibi işlevleri vardır. Panelde dil hangi işlevde kullanılmıştır? Bunu nereden anlıyorsunuz?
6. Öğreticilik işlevi kullanılmıştır. Bu metinden hareketle konuşacak olursa metinde anlatılanları bilsek de ilk defa duysak da bize bir şeyler öğretir ve bu bilgiden yararlanırız. Bilgi alıcıya gönderilmiştir.
7. Panelde konuşmacılar herhangi bir yazılı metne bağlı kalmadan irticalen konuştukları için bazı cümlelerde anlatım bozukluğu olabilir. Okuduğunuz panel metninde anlatım bozukluğu olan cümleler var mıdır? Örneklerle açıklayınız.
7. Sözlü ve hazırlıksız olarak yapılan tartışmalarda anlatım bozukluğu çok olur. Günde konuşma diliyle yapıldığı için anlatım bozukluğu olur. Burada çok fazla olmamakla birlikte vardır.
“Eski halk kültürümüzü tetkik ettiğimiz zaman, pek çok unsurların yüksek kültürden halk kültürüne indiğini görüyoruz.” cümlesinde altı çizili sıfat tamlamasında sıfat çoğul anlam taşıdığı halde önündeki isim çoğul kullanılmıştır. Yani “tamlama yanlışlığı” yapılmıştır.·     
“Büyük sanatkârlar, şairler daima basmakalıbı kırarlar, hayatı daima yenilerler.” cümlesinde “daima” sözcüğü iki kez kullanılmak suretiyle gereksiz sözcük kullanımı yapılmıştır. ·    
“Özgeçmişi, çağdaş yaklaşımlarla üzülmemek gerekiyor bugün, özellikle, yığınlara yeni çağa doğru güçlü adımlar atmaları için, sanat yoluyla katkıda bulunmak mümkündür.” cümlesinde altı çizili söz grubu bağdaşıklığa uymamakta yani cümle içindeki anlamı anlaşılmamaktadır.·      
“Basit, sıradan bir sanat olmaktan çıkıyor, karmaşık bir yapı kazanıyor.” cümlesinde aynı anlama gelen altı çizili sözcükler gereksiz sözcük kullanımına yol açmıştır.
8. Metindeki cümleleri anlamları bakımından (birbiriyle çelişen, sebep-sonuç bildiren, amaç, şart, açıklama vb. cümleleri) inceleyiniz.
8. Şart Cümlesi: Sınırlar kalksa dünyada tek teknoloji ve tek uygarlık yerleşse bile, her toplumda manevi değerlere bakış açıları aslına sadık kalarak sürüp gidecektir.
Sebep-sonuç cümlesi: “Modern Türk şiiri böylesine halka halka bir geçmişi özümleme, bir çağrışım zenginliği, dolgunluğu taşıdığı için, millî bir yan da vardır.” cümlesinde modern Türk şiirinin millî bir yanının olmasının sebebi verilmektedir.
Amaç – sonuç cümlesi: “Böyle bir derinliği başarmak için nicedir kalabalıklardan kaçmış olan şiirin, kalabalıklarla yeni bir diyalog kurabilmesi acaba nelere bağlı bulunabilir?” cümlesinde şiirin, kalabalıklarla yeni bir diyalog kurabilmesinin amacı verilmektedir.
Açıklama cümlesi: Kuşkusuz ulusal olan ile uluslararası olanın, yerel olan ile evrensel olanın karışmasını yaratan bu durum, sanat, şiir üzerinde çok yanlı birtakım sorunlar da doğurmaktadır.
Açıklama cümlesi: Medeni milletlerde kültür iki katlıdır. Divan edebiyatında olduğu gibi önce bir yüksek kültür vardır. Orijinal düşünen insanların yarattığı eserler vardır.
9. Panelde konuyla ilgili dinleyicilerin de görüşlerine yer verilmiş midir? Belirtiniz.
9. Yer verilmemiştir. Verilse idi foruma dönüşürdü.

Anlama ve Yorumlama
1. etkinlik
Sınıfınızın ya da okulunuzun huzurunda sunmak üzere bir panel hazırlayınız.
Aşağıda örnek bir panel konusu verilmiştir. Konu başlıklarını öğretmeninizle birlikte açarak panel hâline getirebilirsiniz. Panelinizi farklı bir konuda da hazırlayabilirsiniz.
Konu                 : Lider İnsanın Özellikleri
Başkan               : …
Konuşmacılar         : …
1. Konuşmacı: Lider, üç temel noktaya açık olmalıdır: :
İletişime
Fikirlere
Değişime
Aslında bu üç nokta birbirine bağlıdır. İletişim yeni fikirlerin gelmesini sağlar. Yeni fikirlerin gelmesi değişimi gerçekleştirir.
2. Konuşmacı: Lider, karizmatik olmalıdır. Karizma oluşturmayı etkileyen faktörler: :♦ Etkileyici ve abartılı ses tonu olmalı.
Hitap gücü yüksek olmalı.
Fiziksel özellikleri bulundukları toplumdan farklı olmalı.
Beden dilini etkili kullanmalı.
Bakışları doğal ve etkileyici olmalı.
Büyük ve farklı düşünmeli.
Zihinsel özelliklerini daima vurgulamak (iyi hafıza, hızlı düşünme).
Kendinden “biz” diye bahsetmeli.
Ağır ve ciddi görünmeli.
İdealleri olmalı.
3. Konuşmacı: Lider, mücadele ruhu taşımalı. Mücadele ruhunun üç alt başlığı vardır:
Tutkulu olmak
Çalışkan olmak
Atılım gücüne sahip olmak
4. Konuşmacı: Lider, yaratıcı olmalı.
Yaratıcılıkta IQ ve EQ (akademik ve duygusal zekâ) yüksek olmalı.
Üretken olmalı.
5. Konuşmacı: Lider, etrafına güven saçmalı.
Güven alt başlıkları:
Sorumluluk
İnanılırlık
Tutarlılık
6. Konuşmacı: Lider, nitelik ve bilgiye önem vermeli.
Ahmet Şerif IZGÖREN
Panel  hakkındaki  düşüncelerinizi  ifade ediniz.
Toplumsal bir konunun bir karara varılmaktan çok çeşitli yönlerden aydınlatılması için dinleyiciler önünde uzmanlar tarafından bir sohbet havası içinde tartışılma­sıdır. Bir konunun dinleyiciler önünde sohbet havası içinde birkaç kişi tarafından tartışıldığı konuşmalara panel denir.
Bir başkan ve konuşmacılardan oluşan panelde başkan ve konuşmacılar bir masa etrafında toplanır. Başkan, konuşmacıların hangi sırayla ne kadar süre konuşacağını belirler. Panelde amaç; sonuca varmak değil, konuyla ilgili farklı düşünceleri ve eğilimleri ortaya çıkarmaktır. Bunun için konuşmacılar, konunun farklı yönlerini, değişik boyutlarını ortaya koyar. Panel sonunda başkan, konuşmaları kendi düşüncelerini de katarak özetler.
Panelde açık oturumda olduğu gibi, konu bir sonuca bağlanmaz. Konunun kanıtlanma amacı güdülmez. Açık oturumdan farklı olarak konuşmaların bitiminde konuşmacılar birbirine soru sorabilecekleri gibi, dinleyiciler de konuşmacılara soru sorabilir.

Ölçme ve Değerlendirme
A. Aşağıdaki boş bırakılan yerleri uygun sözcüklerle doldurunuz.
Konuşmacıları yönetmek, konuyu ortaya koymak, dinleyicilerin görüş belirtmelerine izin vermek ve söylenenlere kendi düşüncelerini de ilave ederek toplantıyı sonuçlandırmak BAŞKANIN  görevidir.
Bir konunun, karara varmaktan çok, çeşitli yönlerden aydınlatılması için, küçük bir topluluk önünde, bir sohbet havası içinde tartışılmasına PANEL denir.
Panelin sonunda DİNLEYİCİLER  panel üyelerine soru sorma imkânına sahiptirler.
B. Aşağıdaki tartışma ile ilgili yargıları doğru-yanlış (D/Y) olarak değerlendiriniz.
( Y ) Bir konuyu, kesin bir karara varmadan konunun çeşitli yönlerine temas ederek bir dinleyici topluluğu önünde, bir sohbet havası içinde tartışmaya sunum denir.
( D ) Panel başkanı, önce tartışmacı üyeleri dinleyenlere tanıtır. Ele alınan konunun anahtarlarını ortaya koyar. Panel sonunda forum yapılıp yapılmayacağını açıklar.
( D ) Panelde dinleyicilerin görüş ve düşüncelerine asla yer verilmez.
( D ) Panel samimi bir sohbet havası içinde sürdürülür. Başkan, konuşmaların sırasını ve süresini düzenler. Açıklaması gereken konularla ilgili sorular sorar.
C. Aşağıdaki çoktan seçmeli soruları cevaplayınız.
1. Panelde herkesi ilgilendiren, sosyal problem­lerle ilgili konular ele alınır. Konuşmacılar konu ile ilgili düşüncelerini kısaca ifade eder­ler. Böylece toplantıyla bütünleşirler. Aynı za­manda seçilen konu üzerinde farklı düşün­celerin dile getirilmesi sağlanır. Konuşma­cıları yönetmek, konuyu ortaya koymak, din­leyicilerin görüş belirtmelerine izin vermek ve söylenenlere düşüncelerini de ilave ederek toplantıyı sonuçlandırmak görevlerini ise başkan yerine getirir.
Yukarıdaki parçadan aşağıdakilerden han­gisi çıkarılamaz?
A) Sosyal olaylarla ilgili konuların ele alındığı
B) Konuşmacıların konu ile ilgili düşünceleri­ni söyledikleri
C) Konuyla ilgili farklı düşüncelerin dile geti­rildiği
D) Tartışmayı yöneten bir başkanın olduğu
E) Başkanın kendi görüşlerine yer vermediği
CEVAP:A
2. Panelin dinleyicilerle konuşmacıların bir konu üzerinde birlikte düşünme isteği çevresinde düzenlendiği bir gerçektir. Bu sebeple de panele, samimi bir ortamda, üzerinde duru­lan konu ile ilgili az sayıda dinleyicinin bulun­duğu bir tartışma biçimi diyebiliriz.
Parçadan hareketle aşağıdakilerden han­gisi çıkarılamaz?
A) Dinleyicilerle konuşmacıların birlikte dü­şünmesi
B) Tartışmaya dinleyicilerin de katılması
C) Tartışmanın samimi bir ortamda cereyan etmesi
D) Az sayıda dinleyicinin bulunması
E) Bir konu üzerinde gerçekleşmesi
CEVAP:B
3. Aşağıdaki  cümlelerin  hangisinde  “panel” ile ilgili bir bilgi yanlışı vardır?
A)  Panel başkanı, panelin başında konuyu açıklar ve konuşmacıları dinleyenlere tanıtır.
B)  Panel konusu, toplumun ilgisini çekebile­cek ve aydınlatılmaya ihtiyaç duyulan bir nitelikte olmalıdır.
C)  Konuşmacılar panel konusunu kendi ilgi alanlarına göre ele alırlar.
D)  Panelde tartışılacak konu siyaset ve sana­tın dışında başka bir alanda olmamalıdır.
E)  Panel sonunda dinleyicilerin de katılacağı bir forum yapılabilir.
CEVAP:D

Ünite Sonu Ölçme ve Değerlendirme
A. Aşağıdaki boşluklara gelebilecek uygun sözcükleri yazınız.
Panelde seçilen konu üzerinde farklı YÖNLERİNİ  dile getirilmesi sağlanır.
Tartışmayı yöneten başkan KONUŞMACILARI  yön­lendirecek açılış, gelişme ve kapanış bölümüyle ilgili anahtar soruları önceden hazırlamalıdır.
Sunumda   AMAÇ   bilgileri  yenileme, araştırma   ve   anket   sonuçlarını   değer­lendirme, bilime katkıda bulunmadır.
B. Aşağıdaki yargıları doğru-yanlış (D/Y) ola­rak değerlendiriniz.
( D ) Panel sonunda tartışma, dinleyicilere de geçerse tartışma, forum adını alır.
( D ) Sabırla dinledikleri için gruba teşekkür edilmeli.
( D ) Sunumda kullanılacak teknik cihazlar sunumdan önce kontrol edilmeli.
( Y ) Tartışmada; karşılıklı saygıya ve hoşgörülü olmaya; nazik, toleranslı, sabırlı olmaya gerek yoktur.
C. Aşağıdaki çoktan seçmeli soruları cevaplayınız.
1. Bilgileri yenileyen, pekiştiren, hatırlatan, önemli noktaları öne çıkaran; bir çalışma so­nucunu açıklayan; laboratuvar araştırmalarını sunan, anket sonuçlarını ifade eden; önemli olay ve olguları dile getirmek üzere yapılan konuşmalara —- denir.
Yukarıdaki parçada boş bırakılan yere aşa­ğıdaki kavramlardan hangisi getirilebilir?
A) Sunum               B) Tartışma
C) Açık Oturum         D) Brifing
E) Panel
CEVAP:A
2. Paneli bir başkan yönetir. Tartışmacı üyelerin sayısı en az üç, en fazla altı olabilir. Bunların her biri ayrı bir meslek kolundan seçilmelidir. Böylece konunun belli bir çerçeve içinde kısılıp kalması önlenmiş olur. Konu, değişik yön­lerden işlenir. Panel tartışmaları küçük bir sa­londa, küçük bir dinleyici topluluğu önünde, mikrofonsuz olarak yapılır. Panel başkanı or­tada olmak üzere, üyeler bir masa etrafında otururlar. Panelden önce başkan ve üyeler toplanarak tartışma kurallarını belirlerler.
Bu parçadan panelle ilgili aşağıdaki yargı­lardan hangisine değinilmemiştir?
A) Tartışmacılar farklı meslek sahalarından seçilir.
B) Üyeler  konunun  değişik yönlerine  ışık tutarlar.
C) Küçük  bir  dinleyici  topluluğu  önünde yapılır.
D) Tartışma  kurallarını  başkan  belirler  ve uygular.
E) Tartışma üyeleri üçle beş arasında değişe­bilir.
CEVAP:D
3. Tartışmada; karşılıklı saygı ve hoşgörü, nazik, toleranslı, sabırlı olma; konuşma kurallarına, verilen zamana ve sıraya uyma amaca ulaşmadaki en önemli unsurlardır. Tartışmada bir konuda edinilmiş peşin hükümlerin, önceden alınmış kesin kararların, bilineni farklı cümle­lerle devamlı tekrar etmenin, konu dışına çık­manın tartışmaya yarar sağlamayacağı bilin­melidir.
Bu parçadan aşağıdakilerden hangisi çıka­rılamaz?
A) Tartışmanın karşılıklı saygı ve hoşgörü an­layışı içinde yapılması
B) Tartışmada nazik, toleranslı, sabırlı olun­ması
C) Konuşma kurallarına ve verilen zamana uyulması
D) Tartışmada tek bir konuda ısrar edilme-memesi
E) Tartışmada peşin hükümlerden, ön yargılardan kaçınılması
CEVAP:D